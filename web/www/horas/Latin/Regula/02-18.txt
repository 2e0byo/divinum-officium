02-18# Ex Régula Sancti Patri Nostri Benedícti. Caput 15: Allelúia quibus tempóribus dicátur 
_
A sanctum Pascha usque Pentecósten sine intermissióne dicátur Allelúia, tam in psalmis quam in responsóriis. A Pentecósten autem usque caput quadragésimæ, ómnibus noctis, cum sex posterióribus psalmis tantum ad Noctúrnos dicátur. Omni vero Domínica extra quadragésima cántica, Matutínos, Prima, Tértia, Sexta Nonáque cum Allelúia dicátur, Véspera vero jam antefána. Responsória vero numquam dicántur cum Allelúia, nisi a Pascha usque Pentecósten. 
