[Rank]
In Ascensione Domini;;Duplex I classis;;7

[Rule]
Psalmi Dominica
Antiphonas horas
Duplex
9 Lectiones
Doxology=Asc											

[Ant Vespera]
Viri Galilaei, * quid aspicitis in caelum? Hic Jesus, qui assumptus est a vobis in caelum, sic veniet, allel√∫ia;;109
Cumque intuerentur * in caelum euntem illum, dixerunt, allel√∫ia;;110
Elevatis manibus * benedixit eis, et ferebatur in caelum, allel√∫ia;;111
Videntibus illis * elevatus est, et nubes suscepit eum in caelo, allel√∫ia;;112

[Capitulum Vespera]
!Act. 1:1-2
v. Primum quidem sermonem feci de omnibus, o Theophile, quae coepit Jesus facere,~
et docere usque in diem, qua praecipiens Apostolis per Spiritum sanctum, quos~
elegit, assumptus est.
$Deo gratias
_
R.br. Ascendens Christus in altum, Allel√∫ia, allel√∫ia.
R.Ascendens Christus in altum, Allel√∫ia, allel√∫ia.
V. Captivam duxit captivitatem, allel√∫ia 
R. Allel√∫ia, allel√∫ia.
&Gloria
R.Ascendens Christus in altum, Allel√∫ia, allel√∫ia.

[Hymnus Vespera]
{:HSalutishumanaesator:}v. Salutis humanae Sator,
Jesu, voluptas cordium,
Orbis redempti Conditor,
Et casta lux amantium:
_
Qua victus es clementia,
Ut nostra ferres crimina?
Mortem subires innocens,
A morte nos ut tolleres?
_
Perrumpis infernum chaos;
Vinctis catenas detrahis;
Victor triumpho nobili
Ad dexteram Patris sedes.
_
Te cogat indulgentia,
Ut damna nostra sarcias,
Tuique vultus compotes
Dites beato lumine.
_
Tu dux ad astra, et semita,
Sis meta nostris cordibus,
Sis lacrimarum gaudium,
Sis dulce vitae praemium.
Amen.

[Versum 1]
V. Ascendit Deus in jubilatione, allel√∫ia.
R. Et Dominus in voce tubae, allel√∫ia.

[Ant 1]
Pater, manifestavi * nomen tuum hominibus quos dedisti mihi: nunc autem pro eis~
rogo, non pro mundo, quia ad te venio, allel√∫ia.

[Oratio 1]
Concede, quaesumus omnipotens Deus: ut qui hodierna die Unigenitum tuum~
Redemptorem nostrum ad caelos ascendisse credimus, ipsi quoque mente in~
caelestibus habitemus.
$Per eumdem

[Invit]
Allel√∫ia, Christum Dominum ascendentem in caelum, * Venite adoremus, allel√∫ia.

[Hymnus Matutinum]
{:HAeternarex:}v. Aeterne Rex altissime,
Redemptor et fidelium,
Cui mors perempta detulit
Summae triumphum gloriae.
_
Ascendis orbes siderum,
Quo te vocabat caelitus
Collata, non humanitus,
Rerum potestas omnium.
_
Ut trina rerum machina,
Caelestium, terrestrium,
Et inferorum condita,
Flectat genu jam subdita.
_
Tremunt videntes angeli
Versam vicem mortalium:
Peccat caro, mundat caro,
Regnat Deus Dei caro.
_
Sis ipse nostrum gaudium,
Manens olympo praemium,
Mundi regis qui fabricam,
Mundana vincens gaudia.
_
Hinc te precantes quaesumus,
Ignosce culpis omnibus,
Et corda sursum subleva
Ad te superna gratia.
_
Ut cum repente coeperis
Clarere nube judicis,
Poenas repellas debitas,
Reddas coronas perditas.
_
Jesu, tibi sit gloria,
Qui victor in caelum redis,
Cum Patre, et almo Spiritu,
In sempiterna saecula.
Amen.

[Ant Matutinum]
Elevata est * magnificentia tua super caelos Deus, allel√∫ia;;8
Dominus in templo * sancto suo, Dominus in caelo, allel√∫ia;;10
A summo caelo * egressio ejus, et occursus ejus usque ad summum ejus, allel√∫ia;;18
Exaltare Domine * in virtute tua: cantabimus, et psallemus, allel√∫ia;;20
Elevamini * portae aeternales: et introibit Rex gloriae, allel√∫ia;;23
Exaltabo te * Domine, quoniam suscepisti me, allel√∫ia;;29
V. Ascendit Deus in jubilatione, allel√∫ia.
R. Et Dominus in voce tubae, allel√∫ia.
Exaltabor * in gentibus, et exaltabor in terra, allel√∫ia;;45
Ascendit Deus * in jubilatione, et Dominus in voce tubae, allel√∫ia;;46
Laetentur caeli * et exsultet terra, quia venit Dominus, allel√∫ia;;95
Nimis exaltatus est, * allel√∫ia: super omnes deos, allel√∫ia;;96
Dominus in Sion, * allel√∫ia: magnus et excelsus, allel√∫ia;;98
Dominus in caelo, * allel√∫ia: paravit sedem suam, allel√∫ia;;102
V. Ascendens Christus in altum, allel√∫ia.
R. Captivam duxit captivitatem, allel√∫ia.
Illi autem profecti praedicaverunt ubique, Domino cooperante, et sermonem confirmante, sequentibus signis. Allel√∫ia, allel√∫ia;;243;244;245
V. Ascendo ad Patrem meum, et Patrem vestrum, allel√∫ia.
R. Deum meum, et Deum vestrum, allel√∫ia.

[Lectio1]
Incipit liber Actuum Apostolorum.
!Act. 1:1-5
1 Primum quidem sermonem feci de omnibus, o Theophile, quae cúpit Jesus facere~
et docere
2 usque in diem qua praecipiens Apostolis per Spiritum Sanctum, quos elegit,~
assumptus est:
3 quibus et praebuit seipsum vivum post passionem suam in multis argumentis, per~
dies quadraginta apparens eis, et loquens de regno Dei.
4 Et convescens, praecepit eis ab Jerosolymis ne discederent, sed exspectarent~
promissionem Patris, quam audistis (inquit) per os meum:
5 quia Joannes quidem baptizavit aqua, vos autem baptizabimini Spiritu Sancto~
non post multos hos dies.

[Responsory1]
R. Post passionem suam per dies quadraginta apparens eis, et loquens de regno~
Dei, allel√∫ia:
* Et videntibus illis elevatus est. allel√∫ia: et nubes suscepit eum ab oculis~
eorum, allel√∫ia.
V. Et convescens praecepit eis, ab Jerosolymis ne discederent, sed exspectarent~
promissionem Patris.
R. Et videntibus illis elevatus est. allel√∫ia: et nubes suscepit eum ab oculis~
eorum, allel√∫ia.

[Lectio2]
!Act. 1:6-9
6 Igitur qui convenerant, interrogabant eum, dicentes: Domine, si in tempore hoc~
restitues regnum IsraÎl?
7 Dixit autem eis: Non est vestrum nosse tempora vel momenta quae Pater posuit~
in sua potestate:
8 sed accipietis virtutem supervenientis Spiritus Sancti in vos, et eritis mihi~
testes in Jerusalem, et in omni Judaea, et Samaria, et usque ad ultimum terrae.
9 Et cum haec dixisset, videntibus illis, elevatus est: et nubes suscepit eum ab~
oculis eorum.

[Responsory2]
R. Omnis pulchritudo Domini exaltata est super sidera:
* Species ejus in nubibus caeli, et nomen ejus in aeternum permanet, allel√∫ia.
V. A summo caelo egressio ejus, et occursus ejus usque ad summum ejus.
R. Species ejus in nubibus caeli, et nomen ejus in aeternum permanet, allel√∫ia.

[Lectio3]
!Act. 1:10-14
10 Cumque intuerentur in caelum euntem illum, ecce duo viri astiterunt juxta~
illos in vestibus albis,
11 qui et dixerunt: Viri Galilaei, quid statis aspicientes in caelum? Hic Jesus,~
qui assumptus est a vobis in caelum, sic veniet quemadmodum vidistis eum euntem~
in caelum.
12 Tunc reversi sunt Jerosolymam a monte qui vocatur Oliveti, qui est juxta~
Jerusalem, sabbati habens iter.
13 Et cum introissent in cúnaculum, ascenderunt ubi manebant Petrus, et Joannes,~
Jacobus, et Andreas, Philippus, et Thomas, Bartholomaeus, et Matthaeus, Jacobus~
Alphaei, et Simon Zelotes, et Judas Jacobi.
14 Hi omnes erant perseverantes unanimiter in oratione cum mulieribus, et Maria~
matre Jesu, et fratribus ejus.

[Responsory3]
R. Exaltare Domine, allel√∫ia,
* In virtute tua, allel√∫ia.
V. Elevata est magnificentia tua super caelos Deus.
R. In virtute tua, allel√∫ia.
&Gloria
R. In virtute tua, allel√∫ia.

[Lectio4]
Sermo sancti Leonis Papae.
!Sermone 1. de Ascensione Domini.
Post beatam et gloriosam resurrectionem Domini nostri Jesu Christi, qua verum~
Dei templum Judaica impietate resolutum, divina in triduo potentia suscitavit,~
quadragenarius hodie, dilectissimi, sanctorum dierum expletus est numerus,~
sacratissima ordinatione dispositus, et ad utilitatem nostrae eruditionis~
impensus: ut, dum a Domino in hoc spatio mora praesentiae corporalis extenditur,~
fides resurrectionis documentis necessaris muniretur. Mors enim Christi multum~
discipulorum corda turbaverat: et de supplicio crucis, de emissione spiritus, de~
exanimati corporis sepultura gravatis maestitudine mentibus, quidam diffidentiae~
torpor obrepserat.

[Responsory4]
R. Tempus est, ut revertar ad eum, qui me misit, dicit Dominus nolite~
contristari, nec turbetur cor vestrum:
* Rogo pro vobis Patrem, ut ipse vos custodiat, allel√∫ia, allel√∫ia.
V. Nisi ego abiero, Paraclitus non veniet: cum assumptus fuero, mittam vobis~
eum.
R. Rogo pro vobis Patrem, ut ipse vos custodiat, allel√∫ia, allel√∫ia.

[Lectio5]
Unde beatissimi Apostoli, omnisque discipuli, qui et de exitu crucis fuerant~
trepidi, et de fide resurrectionis ambigui, ita sunt veritate perspicua roborati,~
ut, Domino in caelorum eunte sublimia, non solum nulla afficerentur tristitia,~
sed etiam magno gaudio replerentur. Et revera magna et ineffabilis erat causa~
gaudendi, cum in conspectu sanctae multitudinis super omnium creaturarum~
caelestium dignitatem humani generis natura conscenderet, supergressura~
Angelicos ordines, et ultra Archangelorum altitudines elevanda: nec ullis~
sublimitatibus modum suae provectionis habitura, nisi aeterni Patris recepta~
consessu, illius gloriae sociaretur in throno, cujus naturae copulabatur in~
Filio.

[Responsory5]
R. Non turbetur cor vestrum: ego vado ad Patrem; et cum assumptus fuero a vobis,~
mittam vobis, allel√∫ia,
* Spiritum veritatis, et gaudebit cor vestrum, allel√∫ia.
V. Ego rogabo Patrem, et alium Paraclitum dabit vobis.
R. Spiritum veritatis, et gaudebit cor vestrum, allel√∫ia.

[Lectio6]
Quia igitur Christi ascensio, nostra provectio est; et quo praecessit gloria~
capitis, eo spes vocatur et corporis: dignis, dilectissimi, exsultemus gaudiis,~
et pia gratiarum actione laetemur. Hodie enim non solum paradisi possessores~
firmati sumus, sed etiam caelorum in Christo superna penetravimus; ampliora~
adepti per ineffabilem Christi gratiam, quam per diaboli amiseramus invidiam.~
Nam quos virulentus inimicus primi habitaculi felicitate dejecit, eos sibi~
concorporatos Dei Filius ad dexteram Patris collocavit: cum quo vivit et regnat~
in unitate Spiritus sancti Deus, per omnia saecula saeculorum. Amen.

[Responsory6]
R. Ascendens Christus in altum, captivam duxit captivitatem,
* Dedit dona hominibus, allel√∫ia, allel√∫ia, allel√∫ia.
V. Ascendit Deus in jubilatione, et Dominus in voce tubae.
R. Dedit dona hominibus, allel√∫ia, allel√∫ia, allel√∫ia.
&Gloria
R. Dedit dona hominibus, allel√∫ia, allel√∫ia, allel√∫ia.

[Lectio7]
Lectio sancti Evangelii secundum Marcum
!Marc 16:14-20
In illo tempore: Recumbentibus undecim discipulis, apparuit illis Jesus: et~
exprobravit incredulitatem eorum, et duritiam cordis: quia iis, qui viderant eum~
resurrexisse, non crediderunt. Et reliqua.
_
Homilia sancti Gregorii Papae.
!Homilia 29. in Evangelia.
Quod resurrectionem Dominicam discipuli tarde crediderunt, non tam illorum~
infirmitas, quam nostra, ut ita dicam, futura firmitas fuit. Ipsa namque~
resurrectio illis dubitantibus per multa argumenta monstrata est: quae dum nos~
legentes agnoscimus, quid aliud quam de illorum dubitatione solidamur? Minus~
enim mihi Maria Magdalene praestitit, quae citius credidit, quam Thomas, qui diu~
dubitavit Ille etenim dubitando, vulnerum cicatrices tetigit, et de nostro~
pectore dubitationis vulnus amputavit.

[Responsory7]
R. Ego rogabo Patrem, et alium Paraclitum dabit vobis,
* Ut maneat vobiscum in aeternum, Spiritum veritatis, allel√∫ia.
V. Si enim non abiero, Paraclitus non veniet ad vos: si autem abiero, mittam eum~
ad vos.
R. Ut maneat vobiscum in aeternum, Spiritum veritatis, allel√∫ia.

[Lectio8]
Ad insinuandam quoque veritatem Dominicae resurrectionis, notandum nobis est~
quid Lucas referat, dicens: Convescens praecepit eis ab Jerosolymis ne~
discederent. Et post pauca: Videntibus illis elevatus est, et nubes suscepit eum~
ab oculis eorum. Notate verba, signate mysteria. Convescens elevatus est.~
Comedit, et ascendit: ut videlicet per effectum comestionis, veritas patesceret~
carnis. Marcus vero, priusquam caelum Dominus ascendat, eum de cordis atque~
infidelitatis duritia increpasse discipulos memorat. Qua in re quid~
considerandum est, nisi quod idcirco Dominus tunc discipulos increpavit, cum eos~
corporaliter reliquit, ut verba, quae recedens diceret, in corde audientium~
arctius impressa remanerent?

[Responsory8]
R. Ponis nubem ascensum tuum Domine:
* Qui ambulas super pennas ventorum, allel√∫ia.
V. Confessionem et decorem induisti, amictus lumen sicut vestimentum.
R. Qui ambulas super pennas ventorum, allel√∫ia.
&Gloria
R. Qui ambulas super pennas ventorum, allel√∫ia.

[Lectio9]
Incredita igitur eorum duritia, quid admonendo dicat, audiamus: Euntes in mundum~
universum, praedicate Evangelium omni creaturae. Numquid, fratres mei, sanctum~
Evangelium vel insensatis rebus, vel brutis animalibus fuerat praedicandum, ut~
de eo discipulis dicatur: Praedicate omni creaturae? Sed omnis creaturae nomine~
signatur homo. Omnis autem creaturae aliquid habet homo. Habet namque commune~
esse cum lapidibus, vivere cum arboribus, sentire cum animalibus, intelligere~
cum Angelis. Si ergo comune habet aliquid cum omni creatura homo, juxta aliquid~
omnis creatura est homo. Omni ergo creaturae praedicatur Evangelium, cum soli~
homini praedicatur.

[Responsory9]
R. Si enim non abiero, Paraclitus non veniet ad vos: si autem abiero, mittam eum~
ad vos.
* Cum autem venerit ille, docebit vos omnem veritatem, allel√∫ia.
V. Non enim loquetur a semetipso: sed quaecumque audiet, loquetur: et quae~
ventura sunt, annuntiabit vobis.
R. Cum autem venerit ille, docebit vos omnem veritatem, allel√∫ia.
&Gloria
R. Cum autem venerit ille, docebit vos omnem veritatem, allel√∫ia.

[Ant Laudes]
Viri Galilaei, * quid aspicitis in caelum? Hic Jesus, qui assumptus est a vobis in caelum, sic veniet, allel√∫ia
Cumque intuerentur * in caelum euntem illum, dixerunt, allel√∫ia
Elevatis manibus * benedixit eis, et ferebatur in caelum, allel√∫ia.
Exaltate Regem regum, * et hymnum dicite Deo, allel√∫ia.
Videntibus illis * elevatus est, et nubes suscepit eum in caelo, allel√∫ia.

[Capitulum Laudes]
!Acts 1:1-2
v. Primum quidem sermonem feci de omnibus, o Theophile, quae coepit Jesus facere,~
et docere usque in diem, qua praecipiens Apostolis per Spiritum sanctum, quos~
elegit, assumptus est.
$Deo gratias
_
R.br. Ascendit Deus in jubilatione, * Allel√∫ia, allel√∫ia.
R. Ascendit Deus in jubilatione, * Allel√∫ia, allel√∫ia.
V. Et Dominus in voce tubae.
R. Allel√∫ia, allel√∫ia.
&Gloria
R. Ascendit Deus in jubilatione, * Allel√∫ia, allel√∫ia.

[Hymnus Laudes]
@TemporaM/Pasc5-4:Hymnus Vespera

[Versum 2]
V. Dominus in caelo, allel√∫ia.
R. Paravit sedem suam, allel√∫ia.

[Ant 2]
Ascendo ad Patrem meum, * et Patrem vestrum: Deum meum, et Deum vestrum,~
allel√∫ia.

[Oratio 2]
Concede, quaesumus omnipotens Deus: ut, qui hodierna die Unigenitum tuum~
Redemptorem nostrum ad caelos ascendisse credimus, ipsi quoque mente in~
caelestibus habitemus.
$Per eumdem

[Lectio Prima]
!Act. 1:11
V. Viri Galilaei, quid statis aspicientes in caelum? Hic Jesus, qui assumptus~
est a vobis in caelum, sic veniet, quemadmodum vidistis eum euntem in caelum.

[Capitulum Tertia]
!Act. 1:1-2
v. Primum quidem sermonem feci de omnibus, o Theophile, quae coepit Jesus facere,~
et docere usque in diem, qua praecipiens Apostolis per Spiritum sanctum, quos~
elegit, assumptus est.
$Deo gratias

[Responsory Tertia]
V. Ascendit Deus in jubilatione, allel√∫ia.
R. Et Dominus in voce tubae, allel√∫ia

[Capitulum Sexta]
!Act. 1:4-5
v. Et convescens, praecepit eis ab Jerosolymis ne discederent, sed exspectarent~
promissionem Patris, quam audistis (inquit) per os meum: quia Joannes quidem~
baptizavit aqua, vos autem baptizabimini Spiritu sancto non post multos hos~
dies.
$Deo gratias

[Responsory Sexta]
V. Ascendens Christus in altum, allel√∫ia.
R. Captivam duxit captivitatem, allel√∫ia

[Capitulum Nona]
!Act. 1:11
v. Viri Galilaei, quid statis aspicientes in caelum? Hic Jesus, qui assumptus~
est a vobis in caelum, sic veniet, quemadmodum vidistis eum euntem in caelum.
$Deo gratias

[Responsory Nona]
V. Ascendo ad Patrem meum, et Patrem vestrum, allel√∫ia.
R. Deum meum, et Deum vestrum, allel√∫ia.

[Versum 3]
V. Ascendit Deus in jubilatione, allel√∫ia.
R. Et Dominus in voce tubae, allel√∫ia

[Ant 3]
O Rex gloriae, * Domine virtutum qui triumphator hodie super omnes caelos~
ascendisti, ne derelinquas nos orphanos: sed mitte promissum Patris in nos,~
Spiritum veritatis, allel√∫ia.

[LectioE]
v. Sequentia Sancti Evangelii secundum Marcum
!Marc 16:14-20
16:14 Novissime recumbentibus illis undecim apparuit: et exprobravit~
incredulitatem eorum et duritiam cordis: quia iis, qui viderant eum resurrexisse,~
non crediderunt.
16:15 Et dixit eis: Euntes in mundum universum praedicate Evangelium omni~
creaturae.
16:16 Qui crediderit, et baptizatus fuerit, salvus erit: qui vero non crediderit,~
condemnabitur.
16:17 Signa autem eos qui crediderint, haec sequentur: in nomine meo daemonia~
ejicient: linguis loquentur novis:
16:18 serpentes tollent: et si mortiferum quid biberint, non eis nocebit: super~
aegros manus imponent, et bene habebunt.
16:19 Et Dominus quidem Jesus postquam locutus est eis, assumptus est in caelum,~
et sedet a dextris Dei.
16:20 Illi autem profecti praedicaverunt ubique, Domino cooperante, et sermonem~
confirmante, sequentibus signis.
$Te decet
