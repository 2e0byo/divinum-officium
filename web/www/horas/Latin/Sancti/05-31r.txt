[Rank]
Beatae Mariae Virginis Reginae;;Duplex II classis;;5;;ex C11

[Rank1960]
Beatae Mariae Virginis Reginae;;Duplex II classis;;5;;ex C11

[RankNewcal]
Beatae Mariae Virginis Reginae;;Duplex;;3;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Capitulum Vespera]
!Sir 24:5; 24:7
v. Ego ex ore Altíssimi prodívi, primogénita ante omnem creatúram: ego in altíssimis habitávi, et thronus meus in colúmna nubis.
$Deo gratias

[Versum 1]
V. Salve, Regína misericórdiæ. (Alleluia.)
R. Ex qua natus est Christus, Rex noster. (Alleluia.)

[Ant 1]
Beáta quæ credidísti, * quæ dicta sunt tibi a Dómino: cum Christo regnas in ætérnum. (Alleluia.)

[Oratio]
Concéde nobis, quæsumus, Dómine: ut, qui solemnitátem beátæ Maríæ Vírginis Regínæ nostræ celebrámus; ejus muníti præsídio, pacem in præsénti et glóriam in futúro cónsequi mereámur.
$Per Dominum

[Invit]
Christum Regem, qui suam coronavit Matrem, * Venite, adoremus. (Alleluia.)

[Hymnus Matutinum]
v. Rerum suprémo in vértice
Regína, Virgo, sísteris,
Exuberánter ómnium
Ditáta pulchritúdine.
_
Princeps opus formósior
Verbo creánti prænites,
Prædestináta Fílium,
Qui prótulit te, gígnere.
_
Ut Christus alta ab árbore
Rex purpurátus sánguine,
Sic passiónis párticeps,
Tu Mater es vivéntium.
_
Tantis decóra láudibus,
Ad nos ovántes réspice,
Tibíque sume grátulans
Quod fúndimus præcónium.
_
Jesu tibi sit glória,
Qui natus es de Vírgine,
Cum Patre, et almo Spíritu,
In sempitérna sæcula.
Amen.

[Ant Matutinum]
Benedícta tu * in muliéribus, et benedíctus fructus ventris tui. (Alleluia.);;8
Sicut myrrha * elécta, odórem dedísti suavitátis, sancta Dei Génitrix. (Alleluia.);;18
Ante torum * hujus Vírginis frequentáte nobis dúlcia cántica drámatis. (Alleluia.);;23
V. Salve, Regína misericórdiæ. (Alleluia.)
R. Ex qua natus est Christus, Rex noster. (Alleluia.)
Spécie tua * et pulchritúdine tua inténde, próspere procéde, et regna. (Alleluia.);;44
Adjuvábit eam * Deus vultu suo: Deus in médio ejus, non commovébitur. (Alleluia.);;45
Sicut lætántium * ómnium nostrum habitátio est in te, sancta Dei Génitrix. (Alleluia.);;86
V. Stabat iuxta crucem Jesu Mater eius. (Alleluia.)
R. In passióne sócia, tótius mundi Regína. (Alleluia.)
Gaude, María Virgo: * cunctas hæreses sola interemísti in univérso mundo. (Alleluia.);;95
Dignáre me * laudáre te, Virgo sacráta: da mihi virtútem contra hostes tuos. (Alleluia.);;96
Post partum, * Virgo, ínvioláta permansísti: Dei Génitrix, intercéde pro nobis. (Alleluia.);;97
V. Beátam me dicent omnes generátiones. (Alleluia.)
R. Quia fecit mihi magna qui potens est. (Alleluia.)

[Lectio1]
De libro Ecclesiastici
!Sir 24:5-11
5 Ego ex ore Altíssimi prodívi, primogénita ante omnem creatúram.
6 Ego feci in cælis ut orirétur lumen indefíciens, et sicut nébula texi omnem terram.
7 Ego in altíssimis habitávi, et thronus meus in colúmna nubis.
8 Gyrum cæli circuívi sola, et profúndum abyssi penetrávi: in flúctibus maris ambulávi.
9 Et in omni terra steti: et in omni pópulo, 
10 et in omni gente primátum hábui:
11 et ómnium excelléntium et humílium corda virtúte calcávi: et in his ómnibus réquiem quæsívi, et in hereditáte Dómini morábor.

[Responsory1]
R. Beáta es, María, quæ credidísti Domino: perfécta sunt in te quæ dicta sunt tibi. 
* Ecce exaltáta es super choros Angelórum ad cæléstia regna. (Alleluia.)
V. Ave, María, grátia plena: Dóminus tecum.
R. Ecce exaltáta es super choros Angelórum ad cæléstia regna. (Alleluia.)

[Lectio2]
!Sir 24:14-16
14 Ab inítio et ante sæcula creáta sum, et usque ad futúrum sæculum non désinam, et in habitatióne sancta coram ipso ministrávi.
15 Et sic in Sion firmáta sum, et in civitáte sanctificáta simíliter requiévi, et in Jerúsalem potéstas mea.
16 Et radicávi in pópulo honorificáto, et in parte Dei mei heréditas illíus, et in plenitúdine sanctórum deténtio mea.

[Responsory2]
R. Regálem dignitátem Vírginis Maríæ recolámus, 
* Quia cum Christo regnat in ætérnum. (Alleluia.)
V. Glóriam Regínæ nostræ celebrémus.
R. Quia cum Christo regnat in ætérnum. (Alleluia.)

[Lectio3]
!Sir 24:24-30
24 Ego mater pulchræ dilectiónis et timóris et agnitiónis et sanctæ spei.
25 In me grátia omnis viæ et veritátis, in me omnis spes vitæ et virtútis.
26 Transíte ad me, omnes qui concupíscitis me, et a generatiónibus meis implémini:
27 spíritus enim meus super mel dulcis, et heréditas mea super mel et favum.
28 Memória mea in generatiónes sæculórum.
29 Qui edunt me, adhuc esúrient, et qui bibunt me, adhuc sítient.
30 Qui audit me, non confundétur, et qui operántur in me, non peccábunt; qui elúcidant me, vitam ætérnam habébunt. 

[Responsory3]
R. Elégit eam  Deus, et præelégit eam;
* Corónam glóriæ pósuit super caput ejus. (Alleluia.)
V. Et in tabernáculo suo habitáre fecit eam.
R. Corónam glóriæ pósuit super caput ejus. (Alleluia.)
&Gloria
R. Corónam glóriæ pósuit super caput ejus. (Alleluia.)

[Lectio4]
Sermo sancti Petri Canísii Presbyteri
!De Maria Deipara Virgine incomparabili, lib. 15, c. 13
Cur beatíssimam Vírginem Maríam Regínæ nómine, Damascénum, Athanásium aliósque secúti, non compellémus, cujus et pater David rex ínclitus, et fílius Rex regum Dominúsque dominántium sine fine ímperans, laudem in Scriptúris præstantíssimam tenent? Regína est ínsuper, si cum illis conferátur, quibus, véluti régibus, cæléste regnum cum Christo, Rege summo, cóntigit, útpote illíus       coherédibus, et in eódem véluti throno, ut Scriptúra lóquitur, cum illo collocátis. Regína est étiam nulli electórum secúnda, sed simul Angelis et homínibus tanto præláta dígnius, quo nihil illa sublímius ac sánctius esse potest, quæ sola cum Deo Patre Fílium habet commúnem, et quæ supra se Deum et Christum tantum, infra se vero réliqua videt ómnia.

[Responsory4]
R. Súscipe verbum, Virgo María, quod tibi a Dómino transmíssum est:
* Ecce concípies et páries Deum páriter et hóminem. (Alleluia.)
V. Et Regína vocáberis super omnes gentes.
R. Ecce concípies et páries Deum páriter et hóminem. (Alleluia.)

[Lectio5]
Magnus Athanásius perspícue dixit: Maríam non modo Deíparam, sed étiam Regínam et Dóminam próprie veréque censéri, quandóquidem Christus ex ipsa matre Vírgine natus, Deus et Dóminus idémque Rex máneat. De hac ígitur Regína dictum illud Psalmógraphi interpretátur: Adstitit Regína a dextris tuis in vestítu deauráto. Non ergo solum cæli, sed et cælórum Regína recte dícitur María, útpote mater Regis Angelórum, Regísque cælórum et amíca et sponsa. A te vero, augustíssima Regína, eadémque fidíssima Mater María, quam sine fructu pie nullus implórat, et cui mortáles omnes beneficiórum memória sempitérna devíncti sunt, étiam atque étiam reverénter oro et óbsecro, ut hoc qualecúmque observántiæ erga te meæ testimónium ratum et gratum habére velis, utque obláti múneris exiguitátem studiósa offeréntis voluntáte metíri ac tuo præpoténti Fílio comprobáre dignéris.

[Responsory5]
R. Ecce pósitus est hic in ruínam et resurrectiónem multórum,
* Et tuam ipsíus ánimam pertransíbit gládius. (Alleluia.)
V. Ave, Christi Mater, passiónis sócia, tótius mundi Regína.
R. Et tuam ipsíus ánimam pertransíbit gládius. (Alleluia.)

[Lectio6]
Ex Litteris Encyclicis Pii Papae duodecimi
!Encyclica "Ad caeli Reginam", diei 11 Octobris 1954
E Christiánæ vetustátis monuméntis, e litúrgicis précibus, ex índito christiáno pópulo religiónis sensu, ex opéribus arte conféctis, úndique collégimus voces quæ ásserunt Deíparam Vírginem regáli dignitáte præstáre; ratiónes étiam, quas sancta theológia ex divínæ fídei thesáuro deducéndo ástruit, eámdem veritátem prorsus confirmáre argúimus. Tot ex allátis testimóniis quasi latíssime résonans concéntus effícitur, qui extóllit régii honóris præcélsum fastígium Dei hominúmque Matris, cui cuncta creáta subsunt, quæ est: « Exaltáta super choros Angelórum ad cæléstia regna ». Cum vero, matúro ponderatóque consílio, persuásum Nobis habeámus magna oritúra esse Ecclésiæ emoluménta, si quasi in suo candelábro rutilántior lucérna pósita, illa sólide probáta véritas maniféstior ómnibus refúlgeat, Apostólica Nostra Potestáte decérnimus et institúimus festum Maríæ Regínæ, quod toto terrárum orbe quotánnis die trigésimo primo mensis Maji est celebrándum.

[Responsory6]
R. Signum magnum appáruit in caelo:
* Múlier amícta sole, et luna sub pédibus ejus, et in cápite ejus coróna stellárum duódecim. (Alleluia.)
V. Cujus Fílius regnat in æternum.
R. Múlier amícta sole, et luna sub pédibus ejus, et in cápite ejus coróna stellárum duódecim. (Alleluia.)
&Gloria
R. Múlier amícta sole, et luna sub pédibus ejus, et in cápite ejus coróna stellárum duódecim. (Alleluia.)

[Lectio7]
Lectio sancti Evangelii secundum Lucam
!Luc 1:26-33
In illo tempore: Missus est Angelus Gabriel a Deo in civitatem Galilaeae, cui nomen Nazareth, ad virginem desponsatam viro, cui nomen erat Joseph de domo David, et nomen virginis, Maria. Et reliqua.
_
Homilia Sancti Bonaventurae Episcopi
!Sermo de regia dignitate Beatae Mariae Virginis
Beata Maria Virgo, summi regis mater est per generosam conceptionem, secundum quod dicitur is verbo sibi dicto ab Angelo: Ecce inquit, concipies et paries filium; et poste: Dabit ei Dominus sedem David patris eius, et regnabit in domo Jacob in aeternum, et regni eius non erit finis. Ac si aperte dicat: Concipies et paries filium Regem, in regali solio aeternaliter residentem, ac per hoc tamquam Mater Regis regnabis, et ut Regina in regali solio residebis. Si enim decet filium honorem matri dare, decet ut ei communicet thronum regalem; unde Virgo Maria, quia concepit eum, qui habet in femore scriptum: Rex regum et Dominus dominantium, statim ex quo concepit Filium Dei, Regina fuit, non solum terras, sed etiam cadi, quod designatum est in Apocalypsi ubi dicitur: Signum magnum apparuit in cado: mulier amicta sole, et luna sub pedibus ejus, et in capite ejus corona stellarum duodecim.

[Responsory7]
R. Ecce Virgo concipiet et pariet Filium,
* Et vocabitur nomen ejus Admirabilis, Deus, Fortis. (Alleluia.)
V. Super solium David et super regnum ejus sedebit in aeternum.
R. Et vocabitur nomen ejus Admirabilis, Deus, Fortis. (Alleluia.)

[Lectio8]
Maria Regina est praeclarissima quantum ad gloriam, quod bene designat Propheta in psalmo quis specialiter est de Christo et Virgine Maria, ubi primo dicitur de Christo: Sedes tua, Deus, in saeculum saeculi, et paulo post de Virgine: Adstitit regina a dextris tuis, hoc est in potioribus bonis, quod quidem dictum est quantum ad gloriam mentis. Sequitur: In vestitu deaurato, in quo exprimitur vestitus gloriosas immortalitatis, quem decuit habere Virginem in sua Assumptione. Absit enim ut vestimentum illud quo opertus est Christus, quod etiam fuit perfecte sanctificatum in terra per Verum incarnatum, fiat cibus vermium. Sicut decuit Christum dare gratiam Matri suae pleissimam in sua Conceptione, sic decuit tribuere plenissimam gloriam in ipsius Matris Assumptione. Et ideo tenendum est quod Virgo, gloriosa in anima et corpore, sedeat juxta Filium.

[Responsory8]
R. Exaltata es, sancta Dei Genetrix,
* Super choros Angelorum ad caelestia regna. (Alleluia.)
V. Intercede pro nobis ad Dominum Jesum Christum.
R. Super choros Angelorum ad caelestia regna. (Alleluia.)
&Gloria
R. Super choros Angelorum ad caelestia regna. (Alleluia.)

[Lectio9]
Maria Regina est et dispensatrix gratia, quod designatum fuit in libro Esther, ubi dicitur: Parvus fons qui crevit in fluvium, et in lucem et solem conversus est. Virgo Maria sub figura Esther comparator diffusioni fontis et luminis, propter diffusionem gratiae quantum ad duplicem usum, actionis licet et contemplationis. Gratia enim Dei, quae est medicativa generis humani, per ipsam ad nos descendit quasi per aquaductum, quia ad ipsam Virginem pertinet dispensatio gratiae non per modum principii, sed per modum meriti. Merito igitur Virgo Maria est excellentissima Regina in comparationem ad plebem, cum impetrat veniam, superat pugnam, et distribuit gratiam, et consequenter perducit ad gloriam.
&teDeum

[Capitulum Laudes]
!Sir 24:5; 24:7
v. Ego ex ore Altissimi prodivi, primogenita ante omnem creaturam; ego in altissimis habitavi, et thronus meus in columna nubis.
$Deo gratias

[Versum 2]
V. Maria Virgo caelos ascendit. (Alleluia.)
R. Cum Christo regnat in aeternum. (Alleluia.)

[Ant 2]
Regina mundi dignissima, * Maria, Virgo perpetua, intercede pro nostra pace et salute, quae genuisti Christum Dominum, Salvatorem omnium. (Alleluia.)

[Commemoratio]
@Sancti/05-31:Commemoratio 2

[Lectio Prima]
!Sir 24:30-31
v. Qui audit me, non confundetur, et qui operantur in me, non peccabunt: qui elucidant me, vitam aeternam habebunt.

[Capitulum Tertia]
!Sir 24:5; 24:7
v. Ego ex ore Altissimi prodivi, primogenita ante omnem creaturam; ego in altissimis habitavi, et thronus meus in columna nubis.
$Deo gratias

[Responsory Tertia]
R.br. Salve, * Regina misericordiae. (Alleluia, alleluia.)
R. Salve, * Regina misericordiae (Alleluia, alleluia.)
V. Ex qua natus est Christus, Rex noster. (Alleluia, alleluia.)
R. Regina misericordiae. (Alleluia, alleluia.)
&Gloria
R. Salve, * Regina misericordiae. (Alleluia, alleluia.)
_
V. Stabat juxta crucem Jesu Mater ejus. (Alleluia.)
R. In passione socia, totius mundi Regina. (Alleluia.)

[Capitulum Sexta]
!Sir 24, 9-11
v. In omni terra steti et in omni populo, et in omni gente primatum habui, et omnium excellentium et humilium corda virtute calcavi.
$Deo gratias

[Responsory Sexta]
R.br. Stabat juxta crucem Jesu * Mater ejus. (Alleluia, alleluia.)
R. Stabat juxta crucem Jesu * Mater ejus. (Alleluia, alleluia.)
V. In passione socia, totius mundi Regina. (Alleluia, alleluia.)
R. Mater ejus. (Alleluia, alleluia.)
&Gloria
R. Stabat juxta crucem Jesu * Mater ejus. (Alleluia, alleluia.)
_
V. Beatam me dicent omnes generationes. (Alleluia.)
R. Quia fecit mihi magna qui potens est. (Alleluia.)

[Capitulum Nona]
!Sir 24:30-31
v. Qui audit me, non confundetur, et qui operantur in me, non peccabunt: qui elucidant me, vitam aeternam habebunt.
$Deo gratias

[Responsory Nona]
R.br. Beatam me dicent * omnes generationes. (Alleluia, alleluia.)
R. Beatam me dicent * omnes generationes. (Alleluia, alleluia.)
V. Quia fecit mihi magna qui potens est. (Alleluia, alleluia.)
R. Omnes generationes. (Alleluia, alleluia.)
&Gloria
R. Beatam me dicent * omnes generationes. (Alleluia, alleluia.)
_
V. Maria Virgo caelos ascendit. (Alleluia.)
R. Cum Christo regnat in aeternum. (Alleluia.)

[Versum 3]
V. Maria Virgo caelos ascendit. (Alleluia.)
R. Cum Christo regnat in aeternum. (Alleluia.)

[Ant 3]
Beata Mater * et intacta Virgo Maria, gloriosa Regina mundi, intercede pro nobis ad Dominum. (Alleluia.)
